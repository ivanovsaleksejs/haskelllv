<html>
<head>
    <meta charset="utf-8">
    <title>Haskell.lv - Eta-reduction</title>
    <link href="https://fonts.googleapis.com/css?family=Source+Sans+Pro" rel="stylesheet">
    <link rel="stylesheet" type="text/css" href="/index.css">
    <link rel="stylesheet" href="/highlight/styles/default.css">
    <link rel="shortcut icon" href="/logo.svg" type="image/x-icon">
</head>
<body>
    <div class="header">
        <a href="/"><img src="/logo.svg" id="logo" /></a>
        <div class="nav">
           <a href="/" class="active">Apmācība</a>
           <a href="https://www.haskell.org/downloads" target="_blank">Lejupielādēt</a>
           <a href="/irc.html">IRC</a>
           <a href="/links.html">Saites uz citiem resursiem</a>
        </div>
    </div>
    <div class="content">
        <div class="tutorial">
            <div class="wrapper">
                <div class="tutor_nav">
                    <a class="link prev" href="/tut02/lists.html">2. Darbs ar sarakstiem</a>
                    <a class="link next" href="/tut02/game1.html">4.1. Rakstām spēli Haskell valodā</a>
                </div>
                <h1>3. Eta-conversion</h1>
                <h2>Eta-reduction</h2>
                <p>Mēs jau vairākas reizes esam izmantojuši procesu, kas saucas eta-reduction. Ir pienācis laiks izpētīt šo procesu. Ja mēs redzam vienkāršu situāciju, kur funkcijai tiek padots arguments un ar to tiek izpildītas taisnas darbības, mēs varam pierakstīt funkciju, nerakstot tās argumentus. Piemēram, funkcijas <span class="grey">foo a = (bar . baz) a</span> un <span class="grey">foo = bar . baz</span> ir pilnībā vienādas. Ar vairākiem argumentiem process ir līdzīgs - <span class="grey">foo a b = a + b</span> - atcerēsimies, ka šis ir ekvivalents prefix pierakstam <span class="grey">foo a b = (+) a b</span> un beigās eta-reducējam uz <span class="grey">foo = (+)</span>. Pēdējā piemērā mēs varam izmantot arī daļējo eta-reduction - <span class="grey">foo a b = (+) a b</span> var pierakstīt kā <span class="grey">foo a = (+) a</span>.</p>
                <p>Izmantot eta-reduction funkcijās ar vairākiem argumentiem vajag piesardzīgi, ir svarīga argumentu secība. Piemēram, ja ir funkcija <span class="grey">foo a b = (/) b a</span>, jūs nevarat pateikt, ka <span class="grey">foo = (/)</span>. Šeit var palīdzēt funkcija <span class="grey">flip</span>, kas padod divus argumentus funkcijai pretējā secībā. Funkcijas flip kods ir <span class="grey">flip f x y = f y x</span>. Mūsu gadījumā mēs varam pateikt, ka <span class="grey">foo a b = flip (/) a b</span>, un šo jau var reducēt uz <span class="grey">foo = flip (/)</span>.</p>
                <p>Mēs tikām vaļā no argumentiem, kas ļauj mums koncentrēties uz to, ko funkcija dara, nevis kādi argumenti tiek padoti. Process saucas <span class="grey">eta-reduction</span> un ir īpaši noderīgs ar lambda funkcijām - salīdziniet kodus <span class="grey">map (\x -> (foo . bar) x)</span> un <span class="grey">map (foo . bar)</span>.</p>
                <h2>Eta-abstraction</h2>
                <p><span class="grey">Eta-reduction</span> ir nācis no matemātiskās sistēmas <span class="grey">lambda calculus</span> un citiem vārdiem to definē kā <span class="grey">abstrakcijas slāņa noņemšanu</span>. Pretējais process saucas <span class="grey">eta-abstraction</span> jeb abstrakcijas slāņa pielikšana. Piemēram, funkcija <span class="grey">foo = (+)</span>, izejot pilnu eta-abstraction procesu, pārtop par <span class="grey">foo a b = (+) a b</span>. Eta-abstraction ir nedaudz sarežģītāks, jo mums vajag zināt funkcijas tipu. To mēs varam uzzināt ar ghci palīdzību. Piemēram, mums ir funkcija <span class="grey">foo = rem</span>. Izpildot <span class="grey">:t rem</span>, mēs redzēsim, ka rem pieprasa divus argumentus. Tāpēc <span class="grey">foo = rem</span> pārtop par <span class="grey">foo a b = rem a b</span>.</p>
                <p>Abi procesi kopā ir apvienoti ar nosaukumu <span class="grey">eta-conversion</span>. Mēs papētīsim šo principu padziļināti, jo tas mums palīdzēs labāk izprast karingu, kompozīcijas un lambda izteiksmes.</p>
                <br />
                <h2>Eta-conversion trēniņš</h2>
                <p>Interesants fakts par funkciju <span class="grey">nubBy</span> - ar tās palīdzību var uzrakstīt īsāko zināmo pirmskaitļu ģeneratoru. Šeit ir ģeneratora kods saspiestā versijā, kurā izdzēsti visi neobligātie simboli un atstarpes - rezultātā paša ģeneratora garums ir 23 simboli:</p>
                <pre><code class="haskell hljs">λ> import Data.List
λ> nubBy(((>1).).gcd)[2..]
[2,3,5,7,11,13,17,19,23,29,31,37,41,43...</code></pre>
                <p>Lai saprastu tālāk šo kodu, mums vajag detalizētāk izpētīt funkciju, kas tiek padota kā pirmais arguments funkcijai nubBy, konkrēti <span class="grey">(((>1).).gcd)</span>. Var saprast, ka kods ir saīsināts ar eta reduction palīdzību un ir absolūti nelasāms. Mēģināsim to eta-konvertēt uz lasāmāku formātu, lai mēs varētu redzēt visus argumentus un ko galu galā dara šis kods. Tas būs mūsu eta-conversion treniņš.</p>
                <p>Mēs varam atvieglot savu uzdevumu, ja saliksim atstarpes - (((>1) . ) . gcd). Tagad mēs redzam, ka augšējā līmenī ir kombinācijas operators, kas kombinē funkciju gcd ar izteiksmi <span class="grey">((>1) . )</span>. Funkcija <span class="grey">gcd</span> - greatest common divisor jeb lielākais kopīgais dalītājs. Šī funkcija pieņem 2 skaitļus un atgriež lielāko skaitli, ar kuru abi skaitļi dalās bez atlikuma. Piemēram, gcd 6 8 = 2, gcd 12 30 = 6. Mums pašlaik svarīgs ir tikai tās funkcijas tips <span class="grey">gcd :: Integral a => a -> a -> a</span>, jo tas mums ļauj saprast, ka <span class="grey">gcd</span> prasa divus argumentus.</p>
                <p>Ar <span class="grey">gcd</span> mūsu piemēra kombinējas izteiksme <span class="grey">((>1) . )</span>. Atcerēsimies funkcijas <span class="grey">(.)</span> nozīmi - tā sakombinē divas funkcijas. Šeit viena funkcija jau padota, tāpēc mums ir jāpadod vēl vienu funkciju, nosauksim to par g. Sanāk <span class="grey">(\g -> (>1) . g)</span>. Ja mēs apskatīsimies <span class="grey">(.)</span> kodu - <span class="grey">(f . g) x = f (g x)</span> - tad mēs redzam, ka iepriekšējo kodu var aizvietot ar <span class="grey">(\g x -> (>1) (g x))</span>. Process, kas aizvieto izteiksmi ar tās rezultātu, saucās <span class="grey">beta-reduction</span>, piemēram, izteiksme <span class="grey">(\x -> x + 3) 2</span> beta-reducējas uz 5.</p>
                <p>Mēs esam nonākuši pie izteiksmes <span class="grey">(\g x -> (>1) (g x)) . gcd</span>. Vēlreiz atceroties <span class="grey">(.)</span> kodu, mēs varam šo konstrukciju aizvietot ar <span class="grey">(\a -> (\g x -> (>1) (g x)) (gcd a))</span>. Tā kā nubBy pirmais arguments ir funkcija ar 2 argumentiem, mēs saprotam, ka tam arī ir jābūt padotam un pašlaik tas ir eta-reducēts. Pieliksim šo argumentu: <span class="grey">(\a b -> (\g x -> (>1) (g x)) (gcd a) b)</span>.</p>
                <p>Tagad mēs varam atcerēties par karingu. Tas mums ļauj pārnest vienu argumentu no vienas funkcijas uz otru. Jo, ja Jūs pamanījāt, kā argumentu g iekšējā funkcijā mēs izmantojam nevis funkciju <span class="grey">gcd</span>, bet izteiksmi <span class="grey">gcd a</span>. Mēs varam samainīt šo - atdalīsim a no gcd un padosim to kā atsevišķu argumentu: <span class="grey">(\a b -> (\g x y -> (>1) (g x y)) gcd a b)</span>.</p>
                <p>Vēlreiz papētot kodu, mēs redzam, ka var tikt vaļā no argumenta g, jo tas vienmēr ir gcd, tāpēc nav jēgas to padot funkcijai kā argumentu - <span class="grey">(\a b -> (\x y -> (>1) (gcd x y)) a b)</span>. Šo soli var nosaukt par daļējo <span class="grey">beta-reduction</span>. Un tagad mēs redzam, ka viena funkcija faktiski ir lieks slānis - abas funkcijas saņem divus argumentus un augstākas kārtas funkcija (kura saņem a un b) vienkārši padod tos tālāk. Tiksim no tās vaļā, eta-reducējot - <span class="grey">(\x y -> (>1) (gcd x y))</span>.</p>
                <p>Padarīsim kodu nedaudz lasāmāku ar infix pierakstu - <span class="grey">(\x y -> gcd x y > 1)</span>. Mēs ieguvām kodu, kas ir pilnībā izgājis procesu eta-abstraction:</p>
                <pre><code class="haskell hljs">nubBy (\x y -> gcd x y > 1) [2..]</code></pre>
                <p>Šādu kodu mēs varam izlasīt bez problēmām. Salīdziniet ar kodu, kas bija sākumā:</p>
                <pre><code class="haskell hljs">nubBy (((>1) . ) . gcd) [2..]</code></pre>
                <p>Vēlreiz apkoposim visu procesu tabulā:</p>
                <table class="description">
                    <tr>
                        <td>Sākums</td>
                        <td>(((>1) . ) . gcd)</td>
                    </tr>
                    <tr>
                        <td>Eta-abstraction</td>
                        <td>((\g -> (>1) . g) . gcd)</td>
                    </tr>
                    <tr>
                        <td>Beta-reduction</td>
                        <td>((\g x -> (>1) (g x)) . gcd)</td>
                    </tr>
                    <tr>
                        <td>Beta-reduction</td>
                        <td>(\a -> (\g x -> (>1) (g x)) (gcd a))</td>
                    </tr>
                    <tr>
                        <td>Eta-abstraction</td>
                        <td>(\a b -> (\g x -> (>1) (g x)) (gcd a) b)</td>
                    </tr>
                    <tr>
                        <td>Currying</td>
                        <td>(\a b -> (\g x y -> (>1) (g x y)) gcd a b)</td>
                    </tr>
                    <tr>
                        <td>Partial beta-reduction</td>
                        <td>(\a b -> (\x y -> (>1) (gcd x y)) a b)</td>
                    </tr>
                    <tr>
                        <td>Eta-reduction</td>
                        <td>(\x y -> (>1) (gcd x y))</td>
                    </tr>
                    <tr>
                        <td>Infix</td>
                        <td>(\x y -> gcd x y > 1)</td>
                    </tr>
                </table>
                <p>Beidzot mēs varam izpētīt, ko šis kods dara. Tātad, <span class="grey">nubBy</span> ņem kārtējo elementu un izfiltrē no saraksta tos elementus, kuriem lielākais kopīgais dalītājs ar šo elementu ir lielāks par 1. Faktiski saraksts visu laiku tiks filtrēts ar katru atlikušo elementu, tāpēc, jo vairāk elementu ir sarakstā, jo lēnāk tas strādās. Šis algoritms ir ļoti neefektīvs un var noderēt tikai eta-conversion treniņam.</p>
                <p>Runājot par eta-conversion - ja apmeklēsiet IRC kanālu <a class="link" href="http://webchat.freenode.net?channels=#developerslv" target="_blank">#developerslv</a>, Jūs varat izmantot Xn bota komandas <span class="grey">@pl</span> un <span class="grey">@pointful</span>, kuras attiecīgi veic eta-reduction un eta-abstraction. Bet ir rekomendēts šādus treniņus padarīt galvā vai uz papīra - tas ļaus labāk orientēties Haskell kodā un labāk to optimizēt.</p>
                <p>Iepazīties ar bota komandām un kodu Jūs varat <a class="link" href="https://github.com/ivanovsaleksejs/Xn" target="_blank">šeit</a>.</p>
                <br />
                <br />
                <a class="link" href="/tut02/game1.html"><h3>>> 4.1. Rakstam spēli Haskell valodā</h3></a>
                <br />
                <br />
                <br />
            </div>
        </div>
    </div>
    <script type="text/javascript" src="/highlight/highlight.pack.js"></script>
    <script type="text/javascript" src="/main.js"></script>
    <script type="text/javascript" src="/spoiler.js"></script>
</body>
</html>
