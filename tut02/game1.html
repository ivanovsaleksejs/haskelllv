<html>
<head>
    <meta charset="utf-8">
    <title>haskell.lv</title>
    <link href="https://fonts.googleapis.com/css?family=Source+Sans+Pro" rel="stylesheet">
    <link rel="stylesheet" type="text/css" href="/index.css">
</head>
<body>
    <div class="header">
        <img src="/logo.png" id="logo" />
        <div class="nav">
           <a href="/" class="active">Apmācība</a>
           <a href="https://www.haskell.org/downloads" target="_blank">Lejupielādēt</a>
           <a href="/irc.html">IRC</a>
           <a href="/links.html">Saites uz citiem resursiem</a>
        </div>
    </div>
    <div class="content">
        <div class="tutorial">
            <div class="wrapper">
                <h2>4.1. Rakstam spēli Haskell valodā</h2>
                <p>Līdz šim brīdim mēs daudz laika veltījam teorijai un maz laika praktiskiem darbiem. Tagad mēs šo kļūdu labosim, veidojot strādājošo kodu Haskell valodā. Rasktīsim spēli, jo tas ļaus apgūt darbu ar ievadu un izvadu, pamācīties, kā tiek izmantoti dati utt.</p>
                <p>Veidosim ruletes spēli, kurā spelētājs varēs ievadīt naudas summu, likmes, mainīt likmes summu. Izmantosim random ģenerātoru, lai saģenerētu skaitļi, kas izkrīt. Mēģināsim izmantot visas tehnikas, ko esam iemācījušies iepriekš</p>
                <p>Pirmā problēma, kuru ir jāatrisina, ir spēles stāvoklis. Tiešām, Haskell valodā dati nevar mainīties, tāpēc ir jāizdomā veids, kā saglabāt, piemēram, cik spēlētājam palika naudas, vai kāda ir likmes summa. Ir vairāki veidi, kā to panākt, viens no populārākiem ir <span class="grey">State</span> monādes izmantošana. Bet šo monādi mēs izskatīsim citreiz, pašlaik izmantosim citu metodi. Metode, ko izmantosim, der parastajām programmām un nav ļoti parocīga ar sarežģītākām programmām. Mēs to izskatīsim tikai izglītošanas nolūkos.</p>
                <p>Acīmredzami, ja mums ir spēle, kurā kaut kāda darbība atkārtojas visu laiku (likmes ievadīšana mūsu gadījumā), tad mums ir jāizveido cikls, vai Haskell gadījumā - rekursija. Shēma izskatīsies apmēram šādi:</p>
                <p>
                    <ul>
                        <li>1) Tiek pieprasīts ievadīt likmi.</li>
                        <li>2) Likme tiks apstrādāta.</li>
                        <li>3) Tiek apstrādāts rezultāts, tiek samainīta naudas summa.</li>
                        <li>4) Atkārtojam visu no pirma soļa.</li>
                    </ul>
                </p>
                <p>Mēs veidosim šo ciklu ar rekursīvo funkciju. Bet mainīgos datus mēs izmantosim kā funkcijas argumentus. Tā arī būs tā metode, ar kuru mēs panāksim mainīgo stāvokli. Uzreiz skaidrs, ka ja datu ir daudz, šī metode nav efektīva.</p>
                <hr />
                <p>Tātad, mums ir ir jāizveido funkciju, kura īstenos šo spēles ciklu. Funkcija pārbaudīs, vai ir pietiekami naudas, ja nav, tad tiks izdots paziņojums par zaudējumu, un spēle beigsies. Paziņojumu par spēles beigām izvadīs papildfunkcija <span class="grey">end</span>:</p>
                <pre>end s = putStrLn $ "Game ended: " ++ s</pre>
                <p>Pēc tam, funkcijai vajag pārbaudīt, vai esošā likme nav lielāka par spēlētāja naudu. Spelētājs mainīs likmi vienu reizi, un mūsu funkcijai šo likmi vajag atcerēties, jo visās nākamās spēles notikš ar šo likmi, kamēr viņš neizdomās šo likmi samainīt. Bet, ja likme ir lielāka par naudas summu, tad to ir jāsamainā uz spelētāja naudas summu.</p>
                <p>Ja visas pārbaudes ir izietas, mēs attēlosim spēlētāja naudu un likmes izmēru, sagaidīsim ievadu no lietotāja un apstrādāsim šo ievadu.</p>
                <p>Ar šo funkcijas aprakstu ir pietiekami, lai uzrakstītu funkcijas kodu:</p>
                <pre>game betSize money
    | money <= 0      = end "You lost!"
    | betSize > money = do
        putStrLn $ "Money too low, bet value changed to " ++ (show money) ++ "!"
        game money money
    | otherwise       = do
        putStrLn $ "Money: " ++ (show money) ++ ". Bet value: " ++ (show betSize)
        putStrLn "Enter your bet (to change amount of bet enter 'change &lt;number&gt;')"
        bet <- getLine
        processInput betSize bet money</pre>
                <hr />
                <p>Pirms mēs sāksim veidot funkciju <span class="grey">processInput</span>, mums vajag izdomāt, kā izskatās likmes, ko ievadīs spelētājs. Pirmkārt, spelētājs varēs uzlikt uz vienu konkrētu ciparu no 0 līdz 36. Otrkārt, viņs var uzlikt uz krāsu, pāra/nepāra, skaitļiem no 1 līdz 18 vai no 19 - 36, vai uz vienu no 3 segmentiem pa 12 skaitļiem katrā. Tāpat, pieņemsim, ka var likt uz 3 dažādiem skaitļiem vai uz sešiem dažādiem skaitļiem. Atkarībā no likmes, mainās uzvaras koeficients - ja ir uzvarēts, liekot uz krāsu, tad koeficients ir 2, bet ja ir izvarēts, liekot uz 6 dažādiem skaitļiem, tad koeficients ir 36.</p>
                <p>Izpētot dažādas likmes, mēs redzam, ka ir 2 dažādi veidi. Pirmais veids ir kad ir zināmi konkrētie skaitļi, zem tā veida iekrīt krāsas, paritāte, puses un segmenti. Savukārt, otrais veids ir kad mēs varam uzlikt uz 1, 3 vai 6 dažādiem skaitļiem. Pirmajam veidam ievads būs specifiskie atslēgvārdi, piemēram "red". Otram veidam mēs definēsim, uz cik dažādiem skaitļiem var likt. Izveidosim šādus datus:</p>
                <pre>-- Bets
reds   = [1,3,5,7,9,12,14,16,18,19,21,23,25,27,30,32,34,36]
blacks = [1..36] \\ reds

bets = [
        ("odd",    [1,3..35],  2),
        ("even",   [2, 4..36], 2),
        ("red",    reds,       2),
        ("black",  blacks,     2),
        ("1..18",  [1..18],    2),
        ("19..36", [19..36],   2),
        ("1..12",  [1..12],    3),
        ("13..24", [13..24],   3),
        ("25..36", [25..36],   3)
    ]

numberBets = [1,3,6]</pre>
                <p>Pievērsiet uzmanību pirmai rindai - ar <span class="grey">--</span> prefiksu Haskell valodā definējas koda komentāri vienā līnijā. Lai izveidotu komentāru vairākās līnijās, tiek izmantoti delimiteri <span class="grey">{- komentārs -}</span>.</p>
                <p>Ar <span class="grey">reds</span> mēs definējam skaitļus, kuriem ir sarkana krāsa klasiskajā ruletē. Savukārt, lai definētu melnos, mēs izmantojam funkciju <span class="grey">(\\)</span> no pakas <span class="grey">Data.List</span> - tā paņem divus sarakstus un atgriež pirmo sarakstu, no kura ir izņemti visi elementi, kas ir otrajā sarakstā, piemēram <span class="grey">[1,2,3,4,5] \\ [2,5]</span> atgriež <span class="grey">[1,3,4]</span>.</p>
                <p>Saraksts bets sastāv no triples, jēb pāri ar 3 elementiem. Pirmais elements ir rinda, ko ievadīs lietotājs. Otrais elements ir skaitļi, kas iekrīt šajā likmē. Savukārt, trešais elements ir koeficients, ar kuru tiek reizināta likme uzvaras gadījumā.</p>
                <p>Saraksta <span class="grey">numberBets</span> elementi ir nekas cits kā atļautie garumi gadījumā, ja cilvēks liek uz kaut kādiem atsevišķiem skaitļiem.</p>
                <hr />
                <p>Tagad mēs varam sarakstīt dažas palīgfunkcijas. Viena no tām ir funkcija, kas apstrādā likmi, kas ir 1, 3 vai 6 skaitļi. Vienosimies par formatu - tie būs skaitļi, kas ir sadalīti ar komatu, piemēram <span class="grey">7,19,24</span>. Tātad, mums ir vajadzīgas 2 funkcijas, pirmā pārbauda, vai ievads ir pareizs, otrā sadala ievadu listē.</p>
                <p>Bibliotēkā <span class="grey">Data.Char</span> ir funkcija, kas pārbauda, vai simbols ir cipars, <span class="grey">isDigit :: Char -> Bool</span>. Ir arī funkcija <span class="grey">isNumber</span>, kura ir diezgan neloģiskā - it kā liekas, ka tai vajadzētu pārbaudīt, vai rinda ir valids skaitlis, bet tā nav - patiesībā, atšķirība starp <span class="grey">isDigit</span> un <span class="grey">isNumber</span> ir tajā, ka <span class="grey">isNumber</span> atbalsta dažus <span class="grey">UTF-8</span> simbolus, kuri reprezentē romiešu ciparus un citus. Es netaisos diskutēt par to, vai šai funkcijai ir kaut kāds pielietojoms, bet mums tā nav vajadzīga. Ko mēs gribētu panākt - mēs gribam importēt bibliotēku <span class="grey">Data.Char</span>, bet ignorēt <span class="grey">isNumber</span> funkciju. To izdarīt var diezgan vienkārši:</p>
                <pre>import Data.Char hiding (isNumber)</pre>
                <p>Ja gribat ignorēt vairākas funkcijas, tad rakstiet tās iekavās caur komatu. Līdzīgi var importēt tikai konkrētu funkciju, vai dažas funkcijas:</p>
                <pre>import Data.Char (isDigit, toUpper)</pre>
                <p>Vēl dažas import iespējas: ja Jums ir divas bibliotēkas, kurās ir funkcijas ar vienādu nosaukumu, var izmantot <span class="grey">qualified</span> importu:</p>
                <pre>import qualified Data.Char</pre>
                <p>Turpmāk, lai izmantotu funkciju no šīs bibliotēkas, ir jāraksta pilns namespace, piemēram <span class="grey">Data.Char.toUpper</span>. Šo var apiet, izmantojot moduļa sinonimu:</p>
                <pre>import qualified Data.Char as Ch</pre>
                <p>Šajā gadījumā, mēs nodefinējam <span class="grey">Ch</span> kā namespace sinonimu, un to var izmantot šādi: <span class="grey">Ch.toUpper</span>. Sinonimus var izmantot arī bez atslēgvārda <span class="grey">qualified</span>, tad funkcijas var izmantot gan ar, gan bez namespace sinonima. Bet ja neizmantot namespace sinonimu, tad var saputroties, ja tiešām ir funkcijas ar vienādu nosaukumu - Haskell izmantos to funkciju, kura ir importēta pirmā, bet jums nebūs skaidrs, kurā tieši ir pirmā. Tāpēc, ja Jūs izmantojat namespace sinonimu, tad labāk izmantot arī <span class="grey">qualified</span> importu un visur likt klāt to sinonimu.</p>
                <hr />
                <p>Atgriežoties pie mūsu spēles - mēs importējam <span class="grey">Data.Char</span>, ignorējot <span class="grey">isNumber</span>, un tagad mēs varam sarakstīt nepieciešamas funkcijas:</p>
                <pre>import Data.Char hiding (isNumber)

-- Check if all symbols in string are digits
isNumber = all isDigit

-- Check if string is numbers separated by comma
checkNumbers = all isNumber . splitBy ','

-- Split string by comma and convert to Int
toNumbers = map (\x -> read x :: Int) . splitBy ','

-- Split string by delimiter
splitBy delimiter = foldr checkDelimiter [[]]
    where
        checkDelimiter c l@(x:xs)
            | c == delimiter = [] : l
            | otherwise      = (c:x) : x
            
-- Check if number count is within allowed lengths and all numbers are in [1..36]
checkList l lengths = (length parsedList) `elem` lengths && all (`elem` [0..36]) parsedList
    where parsedList = toNumbers l</pre>
                <p>Ar funkciju <span class="grey">isNumber</span> viss ir skaidrs - tā ir eta reducēta funkcija <span class="grey">isNumber str = all isDigit str</span>. Funkcija <span class="grey">checkNumbers</span> ir kombinācija no 2 izteiksmēm. Pirmā, izmantojot <span class="grey">splitBy</span> funkciju, sadala sarakstu sub-rindās, izmantojot delimiteru ','. Otrā izteiksme pārbauda, vai visas sub-rindas ir skaitļi. Savukārt, funkcija <span class="grey">toNumbers</span> konvertē tās sub-rindas par skaitļiem.</p>
                <p>Funkcijas <span class="grey">splitBy</span> kodā mēs izmantojam daudzās lietas, ko mēs esam apguvuši iepriekš - dažādas <span class="grey">pattern matching</span> iespējas, daļējais <span class="grey">eta-reduction</span>, guard simboli. Mēs redzam kaut ko jaunu, un tas ir <span class="grey">where</span> atslēgvārds. Ar to Jūs varat definēt datus un funkcijas, kas eksistē tikai funkcijas ietvaros. Dotajā piemērā mēs definējam mini funkciju <span class="grey">checkDelimiter</span>, kuru augstāk izmantojam kā <span class="grey">foldr</span> pirmo argumentu. Ārpus funkcijas <span class="grey">splitBy</span> tā funkcija neeksistēs. Funkcijas <span class="grey">splitBy</span> kodu paprovējiet izpētīt un saprast paši.</p>
                <p>Visbeidzot, funkcija checkList - tā pārbauda, vai skaitļu skaits ir atļaujams un vai visi skaitļi ir no 0 līdz 36. Pievērsiet, kā mēs konstrukcijā <span class="grey">(`elem` [0..36])</span> apvienojam kopā <span class="grey">eta-reduction</span> un infix pierakstu funkcijai <span class="grey">elem</span>.</p>
                <hr />
                <p>Mēs esam uzrakstījuši funkcijas, kas apstrādā likmes, kas ir atsevišķi skaitļi. Tagad mums arī vajag apstrādāt tādas likmes, ka odd, black utt. Pateicoties tam, ka mums jau ir uzvaras koeficienti, un ka mēs noteikti zinām, kādi skaitļi atbilst noteiktai likmei, funkcijas būs tikai divas. Pirmā funkcija meklēs, vai likme ir sarakstā:</p>
                <pre>import Data.Tuple.Utils
                
-- Check if argument is index in list of triples
inList :: Eq a => a -> [(a, b, c)] -> Bool
inList index = any (\ x -> index == fst3 x)</pre>
                <p>Funkcija <span class="grey">fst3</span> nāk ar bibliotēku <span class="grey">Data.Tuple.Utils</span> un tā atgriež pirmo elementu no trīs elementu pāra. Mēs redzam, ka mēs esam daļēji noreducējuši funkciju inList, jo mums nekur nefigurē saraksta mainīgais. Padomājiet, kā var noreducēt lambda funkciju, kas tiek padota funkcijai any, atbilde būs zemāk.</p>
                <pre class="spoiler">(index ==) . fst3</pre> 
                <p>Lai meklētu sarakstos, kuri sastāv no divu elementu pāriem, pastāv funkcija <span class="grey">lookup :: Eq a => a -> [(a, b)] -> Maybe b</span>. Tā atrod pāru, kuram pirmais elements atbilst meklētājam, un atgriež otro elementu. Šādi bieži tiek veidoti asociatīvie saraksti - kur indeksi ir rindas vai cits tips, vai indeksi nav sakārtoti. Mūsu gadījumā šī funkcija neder, jo mums tiek izmantoti pāri ar 3 elementiem. Tāpat, mēs gribām, lai funkcijas rezultāts nebūtu ar <span class="grey">Maybe</span> kontekstu - mēs labāk izmantosim kaut kādu noklusejuma vērtību. Un visbeidzot, mums vajadzēs atgriezt vai nu otro vai trešo pāra elementu, šo arī vajag noteikt ar argumentu.</p>
                <p>Sanāk, ka šī funkcija izmantos 4 argumentus: pirmais ir indekss, kuru mēs meklēsim; otrais ir saraksts, kurā meklēsim; trešais ir funkcija, ko izpildīsim uz atrasta elementa - šajā gadījumā tas ir <span class="grey">snd3</span> vai <span class="grey">thd3</span>; ceturtais ir vērtība, ko atgriezt, ja elements nav atrasts. Pirms izsaukt šo funkciju mēs pārbaudīsim sarakstu ar funkciju <span class="grey">inList</span>, tāpēc ceturtais parametrs pēc idejas nav vajadzīgs, bet tomēr atstāsim to, ja gadījumā mēs šo funkciju kaut kad izmantosim citur. Funkcijas kods:</p>
                <pre>-- Find index in list of triples and execute function on that triple
tripleLookup _ [] _ def = def
tripleLookup index (l:ls) fn def
    | fst3 l == index = fn l
    | otherwise       = tripleLookup index ls fn def</pre>
                <hr />
                <p>Uz doto brīdi mums ir funkcijas, kas atrod likmes, funkcijas, kas izpilda spēles ciklu, vairākas papildfunkcijas, mums ir visi dati par likmēm. Mēs esam izdomājuši,, kā glabāt spēles stāvokli un kā izpildīsies spēles cikls. Mums palika nedaudz - uztaisīt funkcijas, kas apstrādā lietotāja ievadu, kas saģenerē skaitli un aprēķina uzvarēto vai zaudēto naudas summu. To visu darīsim turpinājumā, kā arī iemācīsimies, kā sadalīt mūsu programmu moduļos.</p>
                <br />
                <br />
                <!--<a class="link" href="/tut02/game.html"><h3>>> 4.1. Rakstam spēli Haskell valodā</h3></a>-->
                <br />
                <br />
                <br />
            </div>
        </div>
    </div>
    <script type="text/javascript" src="/main.js"></script>
    <script type="text/javascript" src="/spoiler.js"></script>
</body>
</html>

